# 華服指南
毛澤東曰：「[古爲今用，洋爲中用。](https://www.marxists.org/chinese/maozedong/1968/5-117.htm)」中山裝、慶齡衫之爲國服，清剃而民國斷，兩易其服而後然，現于二百邦國間則可，現于五十五族前則非也。故作《指南》如下，建議而非强令。

## 禮服
凡禮，精神爲上，形制爲次，流程又次之。

禮服皆以素紗爲裏，示其德之一也。今之端服，衣五正色、裳十間色，而擇其宜也。

《禮》云：「深衣三袪，縫齊倍要，衽當旁，袂可以回肘。長中繼掩尺。袷二寸，祛尺二寸，緣廣寸半。以帛裹布，非禮也。」「制十有二幅以應十有二月，袂圜以應規，曲袷如矩以應方，負繩及踝以應直，下齊如權衡以應平。」「男鞶革，女鞶絲。」「夫禮始于冠，本于婚，重于喪祭，尊于朝聘，和于射鄉。」

### 冠禮
冠禮者，成年之禮也。

《冠義》曰：「冠者，禮之始也。是故古者聖王重冠。」三王之時，[士有三冠之禮](https://ctext.org/yili/shi-guan-li/zh)，初加緇冠以象本，次加皮弁以令忠信，次加爵弁以令篤敬。周室衰而滅于秦，始皇焚書，禮教凌遲，至于趙宋，朱熹撰《家禮》，謂「男子十五至二十歲皆可冠」「女子許嫁，笄；年十五，雖未許嫁亦笄」者，刺時也。

今者，男女六歲皆强令入小學，十二歲入中學，十八歲入大學；民國以二十歲為成年，至一百一十一年，臺灣省從人民共和國以十八歲。

故今人子弟，得初冠于高中畢業、再冠于大學入學、三冠于大學畢業，皆以當日爲期；以校長爲主人，黨委爲正賓，導師爲贊者，宜矣。民國迄今，男女平等，故并女笄禮、嫁禮。

|冠次|時節|體服|首服
|-|-|-|-
|初|高中畢業|童子服彩衣，高中自定|緇冠
|二|大學入學|深衣|幅巾
|三|得學士學位|襴衫，青色|四方平定巾
|四|得碩士學位|襴衫，紫色|四方平定巾
|五|得博士學位|襴衫，赤色|四方平定巾

深衣、襴衫，大學賜服，禮畢而歸。

男子，四方巾；女子，褖衣，衣裳相連，黑色而赤緣。


### 婚禮
古之[婚姻](https://ctext.org/yili/shi-hun-li/zh)，「合二姓之好，上以事宗廟，而下以繼後世也，故君子重之。」雖然，皆女入男家而不可反，「聘則爲妻，奔則爲妾」，以父系宗法之故，反者蠻夷也。民國迄今，男女平等，宗法用棄，夫從妻居者不以爲失，今而「兩頭婚」「走婚」盛行，[或有賞子隨母姓之父者](https://baike.baidu.com/item/子隨母姓)。

今者，内地女子二十歲許嫁，男子二十有二歲許婚；臺灣皆二十歲，港澳皆十六歲。

新夫或西裝，或中山裝，或補服；新婦華服，赤色，鳳冠。
|伴郎|西裝、中山裝，與新郎同；不用官服。
|伴娘|華服，上白下赤，小冠。

### 喪禮
國家領導人之喪，舉哀七日，副國之喪，舉哀三日。
民衆之喪事，年八十五以上謂之全壽，富而康寧謂之全福，好德而無病痛謂之全終，三者備然後喜喪。

### 祭禮
今人唯物、無神，唯清明祭祖、九月三十日祭烈士、十二月十三日祭國殤耳。

### 朝聘
漢族于五十五族之前，女子朝[展衣](https://baike.baidu.com/item/展衣)，夕[褖衣](https://baike.baidu.com/item/褖衣)，皆深衣也；首服小冠，朝色白，夕色黑或赤；足服與衣同色。夫朝[玄端](https://baike.baidu.com/item/玄端)，夕[深衣](https://baike.baidu.com/item/深衣)，玄冠。
|足服|與衣同色。|與裳或深衣同色。

寰宇二百邦國之間，男子亦可用西裝、中山裝。

## 正裝
往來、應試、辦公時用。下裳至足面，去地五寸以上。

|女子正裝|描述
|-|-
|上衣|白色，交領、立領或對襟，袖長半臂以上，指尖以短。
|下裳|黑色，或織金織銀。馬面裙、旋裙、褶襉裙、百褶裙、無褶裙均可選。不短于一尺。
|首服|可選用小冠，與裳同色。
|足服|襪用絲或棉，色白；鞋用絲棉毛織品或革，色黑。

- 漢裙，馬面裙、旋裙、褶襉裙、百褶裙、無褶裙均可選。

大節大慶之盛裝，下裳至足面，去地一寸以上，一尺以下。
- 大節者，華曆元旦爲春節、端午爲夏節、中秋爲秋節、冬至爲冬節。
- 大慶者，二月十二日逐清慶、七月一日黨慶、九月三日逐倭慶、十月一日國慶。

## 便裝
居家、運動、出遊時用。考[《漢服頌》](https://hanfusong.com/archives/27709.html)，上衣不過膝，下裳裙、袴、褌三種，去地五寸以上，配色、首服、足服聽便，勿令如禮服、盛裝。

## 跋
《史記》曰：「王者易姓受命，必慎始初，改正朔，易服色，推本天元，順承厥意。」今中華人民共和國，旗幟赤色，五星綴之，一大四小。大者共產之綱領，小者士農工商之同心。故山西孫韜《[萬八千言書](https://zhuanlan.zhihu.com/p/717631734)》題云：「漢服之復興，終于漢人生活也。」

乙巳年吉月吉日　愛國公民于結合網
