# 告考研人書
某言：諸君行將畢業，皆知讀研未必易事，何爲鋌而就之？

其首，營營攻苦以甘民強國者。國之所欲，吾之所志也。吾先祖父有「爲中華之崛起而讀書」者，百年而中國鼎立世界。航天望遠鏡之天眼、計算機硬體之龍芯、操作系統之鴻蒙、太空站之天和，人造衛星之墨子、悟空，皆吾國之所以抗于歐美日本列邦者。使人人「誠如是，則霸業可成，漢室可興矣」。

其次，欲從業而不得者。學士足其德才，可以勝一業矣；庚子大疫，百工紛離，至于辛丑、壬寅，四人不過一人得業，是以學士爭深造，二三年然後得碩士，四五年然後得博士。三士積其數百頁論文、數萬頁功課，而任以白丁之事。一人而漠然置之，猶可言也；一國而漠然置之，不可言也。

或曰：「彼深造然後就業者，較同窗之學士未深造者，起以倍，升以蓰。」

余斥之曰：「起倍升蓰，技之長也。必深造然後長技乎？何苦而不悔當年之不入職業學校？堂堂華夏之大，[就業則博士反不如碩士，碩士反不如學士](https://www.jiemian.com/article/9479883.html)，何也？疫去而靈活就業者復出，故今年損八十六萬，明年損五十萬，君其知之。」

或曰：「孟子曰：『勞心者治人，勞力者治于人；治于人者食人，治人者食于人：天下之通義也。』我欲治人而食焉，不欲治于人而食之！」

余告之曰：「大國智造，三士之論理，必有九農以爲膳食，百工以作器用，萬商以通有無。雖有彼『天下之通義』，吾非善治人者，唯國強民富足矣，歐美日韓不足事也，此吾所以必爲創新創業之事。創新創業，必以國家人民之利爲利，非求于大賽之功、獎金之巨也。子曰：『有教無類。』吾中華人民共和國，服務人民、共民意而和之者國也，焉有治人治于人之别。人怨失業，業怨失人，何苦而不引而均之。」

其末，身無長志，衆人爭考研而不甘人下者。一人深造，内則二三萬，外則數十萬。彼雖進修，畢業者不能什一，「爲山九仞，功虧一簣」，曾不若是時而就百工之招賢納士者，兄弟何苦而不從妻居，子孫何苦而不隨母氏。

吾觀之，諸君營營攻苦以甘民強國者寡，欲從業而不得者多。吾國何苦而不易諸君之就業也？貴白賤藍，重普輕職，重學輕專，是以人才供非所需，需非所供，國力損，民生竭。余乃告諸君曰：「升學不必『名校』，就業不必『名企』，唯必助于國家，以國之大者爲己任也。不能助于國家，則諸君何故而來此大學？事業行則不貪名校，衣食足則不貪名企，雖是日而就職校，今日已就職矣，亦能助于國之智造也，何苦而不聞？謀自利而不能助于國家者，使埃隆馬斯克生中國而聞之，必欲放流諸太空，不與同地球也。且清末貧弱相積，德國元帥猶謂『無論歐美日本各國，皆無此腦力與兵力，可以統治此天下生靈四分之一也。』況今日二超多强之二超乎？誰何得以統天下生靈六分之一而治之？使普三而職七，學一而專九，香港富士康、臺灣積電各貢其器用，則歐美日本之鞭雖長，莫及漢室也。」

噫！予所恨者，今之所謂「名企」，用人徒以文憑，問之以創造、創新、創業之能力，多聞曰「我不足」，高校同質化之故也。《韓非子》曰：「古之善用人者，必循天、順人而明賞罰……能去賢巧之所不能，守中拙之所萬不失，則人力盡而功名立。」民之實業者亦然。余之將用人也，天循、人順而賞罰明，百工皆盡其力，勝其能，簡其任，餘力盡以足其所不足，則才廣而利久也，內無失業之亂，外無盜竊之患。事不相左、人不兼功，則各能揚長避短，技術效而爭訟息也。

今之所謂「名校」，本科生之教授，徒告諸生以應考之策，而弗實以就業之道；研究生之教授，徒建數十人之團、上百人之隊，而弗遷其功不足者，乃使百人享一二人之作，至於「一人得道，鷄犬升天」，爲天下笑。子曰：「古之學者爲己，今之學者爲人。」二年考研人數之損，就業之復常也，而其能否行古道，未可知也。

嗚呼！子曰：「君子求諸己，小人求諸人。」「君子不可小知而可大受，小人不可大受而可小知也。」吾求己受大，遠近同謀，然後能爲中國之君子；爲中國之君子，一帶一路，然後能爲天下之君子！或小人小知，唯一二子之利是圖，以教科書爲學子之天下；其實反之。天下無奇不有，乃學子之教科書也！三百六十行之狀元，乃諸君所當以爲名師也！

老子曰：「不尚賢，使民不爭；不貴難得之貨，使民不爲盜；不見可欲，使心不亂。是以聖人之治，虛其心，實其腹，弱其志，強其骨。」何謂也？百工各賢其賢，博古道今，則雖知所勝、所不若，必求諸身而不爭乎人也；國之長治久安，萬民共享，貴之則人人守法而不爲盜也；去聲色香味之慾，但見之以中國之正色，聞之以天下之正道，食之以均衡之營養，則衣食足而民心齊也。是以吾何日而治國，必先虛其心以平虞詐，實其腹以去飢寒，弱其志以止内鬥，強其骨以保外爭，然後國泰民安而天下無不平也！

噫！諸君何所苦也？不得暢所欲言者，今得暢所欲歸矣！

甲辰年十一月十六日　深圳大學生于結合網
